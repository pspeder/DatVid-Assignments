\section{Diskussion}
Peter Naurs vision for datalogi er meget i overensstemmelse med det nuværende syn på datalogi.
Han sammenlignede datamater med basale værktøjer som matematik og 
sprog og skrift, da han sagde, (som skrevet i Sveinsdottir & Frøkjkær 1988), 
`The three subjects [Math, linguistics and computer science] have also in 
common the fact that they are tools for many other subjects. Therefore 
they enter education in two ways: Both as auxilliaries in the study of many other objects as well 
as majors where specialists are trained in these subjects themselves'. 
Ud fra dette citat kan man se at Naur så tidligt at datamater og datalogi ville være meget anvendeligt 
i alle fag og kan blive et værktøj på 
linje med fx matematik. Han indså at siden datamater ville blive så udbredt 
værktøj som matematik og linguistik, skulle man også blive uddannet 
i det på et basis niveau i folkeskolen. Vi kan nu se at det bliver brugt overalt, men det bliver ikke brugt på 
samme niveau som fx matematik. Det er blevet et specialiseringsfag på universitetsniveau og den 
almene befolkning kan ikke drage nytte af faget, men er i stedet afhængig af specialisterne. Naur 
foreslog at principperne bag datalogi blev lært på folkeskoleniveau, så alle kunne forstå teorien 
bag den computeren, men det er ikke sket endnu. ACM sætter fokus på universitetsuddannelsen, 
hvilket er okay, men de kunne brede sig mere og introducere datalogi til børn og unge. Vi lever 
i en verden med computere overalt, men kun de færreste af os ved hvordan de fungerer.

Både Naur og ACM er klar over vigtigheden i projektarbejde, der tager udgangspunkt i et erhverv. 
Dette er fordi programmeringserfaring er den bedste måde at få erfaring med datalogi. At programmere 
en problemstilling kræver en god teoretisk forståelse for problemet og hvilket gør faget velegnet til 
projektarbejde. Man skal dog havde et teoretisk grundlag, så man kan forstå den teori. Naur fandt 
tidligt ud af hvilke dele af datalogien, der var kernestof. Han mente at data, dataprocesser og 
datastrukturer var de vigtigste begreber, hvilket udviklingen har understøttet. ACM har lagt meget 
vægt på områder af datalogien hvor man lærer det teoretiske grundlag for disse tre begreber.

ACM ligger mere fokus på software end Naur gør. Naur fokuserer mere på forståelsen af metoderne bag 
softwaren, fordi software kan blive forældet, men problemstillingen vil være den samme og ved at 
fokusere på forståelsen, så er det nemmere at formidle den videre til andre. Det er et andet punkt 
hvor Naur ønsker mere fokus. Formidling mellem mennesker er ikke så højt prioriteret i ACM som hos 
Naur og interaktion mellem menneske og maskine er heller ikke højt prioriteret. Denne lave prioritering 
af kommunikation er yderst skadelig for forståelsen mellem datalog specialisterne og det almene folk. 
Mange af Naurs forslag gik ud på at mindske grøften mellem fagfolk og den almene bruger, men det er et 
punkt hvor ACM ikke bruger meget energi og der er ikke udsigt til de store ændringer på det felt. 
Dette kan ses bedst i følgende citat fra Naur fra 
Sveinsdottir & Frøkjær, 1988: `The deepest difference is that the ACM 
Curriculum seems to make an attempt to cover the field in an almost 
encyclopedic manner, apparently making sure to mention all the current 
techniques, languages and practices, however briefly, while the 
datalogy course strives to emphasize the underlying principles and ideas'. 
Selvom det skal nævnes at hans kommentar var omkring 1968 versionen, 
kan man argumentere for at dette problem, (ifølge Naur), stadig plager 
ACM, da den prøver på at dække så meget materiale.

Peter Naur har været en meget fremsynet mand, der hurtigt så mulighederne i datalogi. Mange af hans 
opfattelser er nu blevet en del af den grundlæggende arbejdsform i datalogi. Projekter og teoretisk 
forståelse er blevet standard og selvom pensummet ikke lægger op til erhvervserfaring, så er det en 
central del af en datalogs indlæringsproces og det pensum som ACM har lavet, giver giver rig mulighed 
for at koble erhvervserfaring på forløbet.
